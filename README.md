Databasekurs
============

Beskrivelse
------------
Database er ikke bare database lenger, de kommer i alle former og fasonger. Vi gir dere en innføring i og opplæring i to vidt forskjellige databaser som gir dere helt nye muligheter utover hva tradisjonelle relasjonelle databaser kan tilby.

Første kveld gir vi dere en intro til MongoDB. Det første man kan bite seg merke i med MongoDB er enkelheten. Denne databasen skinner virkelig når man trenger å sette sammen noe i en fart!

Kveld to er det Neo4j som er i fokus. Denne grafdatabasen viser sin styrke når den kan traversere data som er sterkt sammenkoblede. Den er godt egnet i brukstilfeller som sosiale nettverk, realtime data-analyse og anbefalingsmotorer.

Ingenting er perfekt. Databasene vi har introdusert passer seg absolutt ikke til alt. Den tredje og siste kvelden handler om hvilken database som egner seg når. At de forskjellige databasetypene kan brukes i symfoni bør heller ikke komme som noe sjokk.
