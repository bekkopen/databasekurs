Databasekurs
============

Databasekurset til NoSQL-fagruppen i BEKK er et grunnlag for å lære
om et utvalg NoSQL-databaser. Gruppen kan også kjøre dette som
forelesninger eller bare en workshop for en database.
Hele poenget med Databasekurs er å kunne kombinere, utvide og plukke
det som måtte være relevant i forskjellige settinger.

Beskrivelse
------------
Database er ikke bare database lenger, de kommer i alle former og
fasonger. Vi gir dere en innføring i og opplæring i to vidt
forskjellige databaser som gir dere helt nye muligheter utover
hva tradisjonelle relasjonelle databaser kan tilby.

MongoDB er en veldig populær dokumentdatabase. Dokumentdatabaser
er en klasse databaser som prøver å kombinere skalerbarheten og
enkelheten fra Key-Value stores med den enorme funksjonaliteten
til relasjonelle databaser. I tillegg til å tilby høy skalerbarhet og
mye funksjonalitet har MongoDB vist seg å være enkel i bruk for
utviklere. Fokuset for denne første kursdagen blir MongoDB
som et verktøy for å lage små applikasjoner raskt.

Neo4j er en grafdatabase som viser sin styrke når den kan traversere
data som er sterkt sammenkoblede. Den er godt egnet i brukstilfeller
som sosiale nettverk, realtime data-analyse og anbefalingsmotorer.

Av kjente wide column store alternativer er Cassandra mest brukt.
Styrken til Cassandra ligger i å kunne håndtere ekstreme mengder lese- og
skrive-operasjoner, og samtidig tilby veldig gode garantier for oppetid og tilgjengelighet. Eksempler på
bruksområder er internet of things og meldingstjenester.

Ingenting er perfekt. Databasene vi har introdusert passer seg
absolutt ikke til alt. Å finne ut av domene en database skal puttes
inn, hvilken applikasjon den skal støtte eller samarbeide med
er en viktig diskusjon. At mange av disse databasene kan spille
på lag i en polyglot arkitektur burde heller ikke være noen overrakselse.
