Databasekurs
============

Beskrivelse
------------
Database er ikke bare database lenger, de kommer i alle former og 
fasonger. Vi gir dere en innføring i og opplæring i to vidt 
forskjellige databaser som gir dere helt nye muligheter utover 
hva tradisjonelle relasjonelle databaser kan tilby.

MongoDB er en veldig populær dokumentdatabase. Dokumentdatabaser 
er en klasse databaser som prøver å kombinere skalerbarheten og 
enkelheten fra Key-Value stores med den enorme funksjonaliteten 
til relasjonelle databaser. I tillegg til å tilby høy skalerbarhet og 
mye funksjonalitet har MongoDB vist seg å være enkel i bruk for 
utviklere. Fokuset for denne første kursdagen blir MongoDB 
som et verktøy for å lage små applikasjoner raskt.

Dag to er det Neo4j som er i fokus. Denne grafdatabasen viser 
sin styrke når den kan traversere data som er sterkt sammenkoblede. 
Den er godt egnet i brukstilfeller som sosiale nettverk, 
realtime data-analyse og anbefalingsmotorer.

Ingenting er perfekt. Databasene vi har introdusert passer seg 
absolutt ikke til alt. Den tredje og siste dagen handler om 
hvilken database som egner seg når. At de forskjellige databasetypene 
kan brukes i symfoni bør heller ikke komme som noe sjokk.
